 A Git egy nyílt forráskódú, elosztott verziókezelő szoftver, vagy másképpen egy szoftverforráskód-kezelő rendszer, amely a sebességre helyezi a hangsúlyt.

 Verziókezelés alatt több verzióval rendelkező adatok kezelését értjük. Leggyakrabban a mérnöki tudományokban és a szoftverfejlesztésben használnak verziókezelő rendszereket fejlesztés alatt álló dokumentumok, tervek, forráskódok és egyéb olyan adatok verzióinak kezelésére, amelyeken több ember dolgozik egyidejűleg. Az egyes változtatásokat verziószámokkal vagy verzióbetűkkel követik nyomon.

 Előnyei:
 - nincs nagy központi adatbázis, csak munkamásolatok vannak.
 - a gyakori műveletek, mint a becsekkelés, verziótörténet böngészés és a változtatások visszaállítása gyorsak, mert nem kell központi szerverrel kommunikálni.
 - minden munkamásolat egy-egy backup, ami természetes védelmet ad az adatvesztés ellen.